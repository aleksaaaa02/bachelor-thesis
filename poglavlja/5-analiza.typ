= Анализа
<analiza>

У овом поглављу извршена је анализа имплементираног решења и његовог понашања у пракси, као и поређење са примером у индрустрији. Анализа обухвата преглед стабилности система, мрежне комуникације, перформанси и преносивости, као и примене употребљених технологија у контексту развоја видео-игара.

Развијени систем је тестирањем потврђено да исправно функционише у локалном окружењу. Пројекат је развијен на оперативном систему _Pop!\_OS (Linux)_, користећи _Godot engine_ са _Rust_ екстензијом. Примарна комуникација између клијената и сервера остварена је путем UDP протокола, што је омогућило брзу и ефикасну размену података уз минимално кашњење. Репликација стања света показала се као поуздана током целог тестирања.

Иако се у индустрији развоја видео-игара традиционално користи _Windows_ као примарна платформа за развој, реализација овог пројекта на _Linux_ окружењу предствља значајан корак ка већој преносивости и независности од оперативног система. Рад на _Linux_ окружењу показао је да се савремени алати могу успешно интегрисати и ван традиционлног _Windows_ екосистема. Овакав избор представља корак ка већој флексибилности и техничкој независности у развоју видео-игара.

Поред тога, игра је _cross-plaform_, што значи да се може извршавати на различитим оперативним системима из истог изворног кода. Иста верзија игре се може једноставно компајлирати и експортовати без измене кода и за _Windows_ системе, што потврђује њену преносивост и техничку флексибилност.

Тестирање је спроведено у локалној мрежи и резултати су показали стабилну комуникацију и правилну репликацију стања света. Систем се може прилагодити за рад на удаљеном серверу, а уз минималне измене може се поставити и на инфраструктуре у облаку (енг. _cloud_). Као пример овакве инфраструктуре може се навести AWS (Amazon Web Services), који користе и велике компаније попут Riot Games, где је целокупна мрежна архитектура игре _League of Legends_ изграђена управо на AWS инфраструктури. Оваква архитектура омогућава лако скалирање и потенцијално повезивање већег броја клијената @riot.

Перформансе су оцењене као задовољавајуће, са минималним оптерећењем процесора током игре и стабилним протоком података. Највећи технички изазови јављали су се приликом синхронизације објеката у сценама и одржавања конзистентности података између више клијената.