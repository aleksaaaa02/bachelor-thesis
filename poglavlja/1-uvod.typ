#import "../funkcije.typ": todo
= Увод
<uvod>

== Мотивација
<motivacija>

Развој мултиплејер видео-игара представља једну од интересантнијих области софтверског инжењерства. Почевши од једноставних текстуалних игара и LAN пинг-понг игре, до великих мултиплејер система са масовним бројем играча. Мултиплејер игре стално померају границе у погледу архитектуре, перформанси и интеракције између играча. Архитектуре мултиплејер система, комуникација између сервера и клијената, синхронизација стања света и дизајн протокола представљају комбинацију теорије и праксе у софтверском инжењерству.

Историја мултиплејер видео игара може се посматрати кроз неколико етапа @ace1988:

- 1970-1980: Прве текстуалне и једноставне LAN игре, као што су _Colossal Cave Adventure_ @colossalcave и _Pong_ @pong, које су омогућавале ограничену интеракцију и радиле на локалним системима.
- 1990-те: Прве онлајн игре и локалне мреже, игре попут _Doom_ и _Quake_ омогућавале су играчима да се такмиче преко Интернета или локалне мреже.
- 2000-те: Масовне мултиплејер игре и MMORPG-ови, као што су _World of Warcraft_#footnote[https://worldofwarcraft.blizzard.com/en-us/] и _Counter-Strike_#footnote[https://www.counter-strike.net/], захтевале су сложеније серверске архитектуре и бољу синхронизацију играча.
- Данас: Мултиплејер игре користе напредне архитектуре које омогућавају хиљадама играча да истовремено учествују, често користе _cloud_ и мобилне платформе, као и сложене мреже за приказ у реалном времену.

Архитектуре оваквих система су интересантне због сложености комуникације, захтева за синхронизацијом, потребе за оптимизацијом и перформансама у реалном времену.
Важно је напоменути да компаније које развијају комерцијалне мултиплејер игре често не откривају детаље имплементације, што чини ову област мање транспарентном и повећава значај истраживања и експеримената у оквиру академских пројеката.

== Rust и пројекат
<rust-i-projekat>

Пројекат RustyArena има за циљ истраживање могућности развоја мултиплејер игре користећи програмски језик _Rust_. Познат по безбедносном механизму за руковањем меморијом, конкурентности и перформансама, _Rust_ представља погодан избор за креирање стабилних и ефикасних мрежних система у видео-играма. 

Пројекат кроз реализацију једноставне мултиплејер игре испитује колико Rust може да олакша развој, обезбеди сигурност и одржи висок ниво перформанси у контексту мултиплејер видео-игара.

Додатна инспирација потиче са сајта "_Are we game Yet?_"#footnote[https://arewegameyet.rs/], који праћењем алата и екосистема за развој игара у _Rust_-у, пружа увид у доступне библиотеке, фрејмворке (енг. _framework_) и ресурсе, потврђује да Rust нуди све потребне копмоненте за развој видео-игара.

== Методологија

Рада приказује процес развоја игре RustyArena, укључујући архитектуру система, имплементацију мрежне логике, као и евалуацију применљивости и предности могућности _Rust_-а у контексту мултиплејер игара.

== Структура рада

Рад је организован у неколико поглавља која представљају различите аспекте развоја видео-игре. Прво се обрађују теоријске основе неопходне за разумевање решења, након чега следи детаљнији увид у имплементацију система, са посебним освртом на комуникацију и синхронизацију између њих. Након тога се представља визуелизација игре и анализа имплементираног решења, како би се оцениле ефикасност и стабилност решења. На самом крају, закључно поглавље сумира постигнуте резултате, анализира предности и ограничења пројекта и даје смернице за будућа унапређења.
